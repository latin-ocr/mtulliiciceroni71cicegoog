LIBER QUARTUS
DE suntquis ANIMI PERTURBATIONIBUS.

ARGUMEN TUM.

Cicero de severa vitae disciplina apud priscos Romanos usitata
praelatus auditoris sententiam refellere adgreditur „omni perturbatione
posse sapientem vacare“ negantis. Primum adfert perturbationis de-
finitionem Stoicam etquattuor eius genera. Perturbationem Zeno, Stoi-
corum princepe, dixerat aversam a recta ratione naturaeque incongruam
animi commotionem. Partes autern perturbationum duae ex bonis opi-
natis memorantur, laetitia et libido, duae ex malorum errore, aegri-
tudo et metus, iisque singulis perturbationibus suae partes subiciuntur
cap. 4-9. Deinde, quo modo ipsa perturbatio ab aegrotatione seu
morbo differat, atquae sitin hoc genere animi et corporis similitudo,
ostenditur cap. 10—14. Tum secundum institutam quaestionem brevis
subicitur demonstratio perturbationem cum sapientia consistere non posse,
longa autem disputatio contra Peripateticos, qui perturbationes neces·
sarias esse, naturales utilesque contendunt nec tollendas sapienti et
exstirpandas, sed coercendas et moderandas statuunt (cap. 15—26).
Hanc excipit expositio de perturbationum curatione, eaque diversa pro
diversa perturbationum natura. In quattuor autem perturbationibus illis
sedandis est ea distincta ratio: Primum utrum ad universam pertur-
bationem, tamquam aegritudinem, laetitiam, an ad singulas id est formas
generibus subiectas, adhibeatur, deinde utrum mali bonive opinio an
ipsa omnino perturbatio tollatur. Sed certam et propriam sanationem
esse, si doceas ipsas perturbationes per se esse vitiosas nec habere
quicquam aut naturale aut necessarium. Alteram autem rationem, quae
simul opinionem boni aut mali tollat, esse illam quidem utiliorem, ssd
raro proficere neque esse ad vulgus adhibendam. Esse etiam ubi ad·
hiberi plane non possit, quod res, qnae perturbet animum, re vera sit
bona aut mala, ut si quis aegre ferat nihil in se esse virtutis, nihil
animi, nihil officii, nihil honestatis (cap. 27, 28). Reliqua disputatio,
quo modo quattuor ista genera tollenda sint, docet (cap. 29-38).

 

